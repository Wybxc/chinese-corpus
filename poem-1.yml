categories:
- poem-1
conversations:
- - 孤云将野鹤，岂向人间住。
  - 莫买沃洲山，时人已知处。
- - 打起黄莺儿，莫教枝上啼。
  - 啼时惊妾梦，不得到辽西。
- - 三日入厨下，洗手作羹汤。
  - 未谙姑食性，先遣小姑尝。
- - 千山鸟飞绝，万径人踪灭。
  - 孤舟蓑笠翁，独钓寒江雪。
- - 泠泠七弦上，静听松风寒。
  - 古调虽自爱，今人多不弹。
- - 春眠不觉晓，处处闻啼鸟。
  - 夜来风雨声，花落知多少。
- - 怀君属秋夜，散步咏凉天。
  - 空山松子落，幽人应未眠。
- - 绿蚁新醅酒，红泥小火炉。
  - 晚来天欲雪，能饮一杯无？
- - 鸣筝金粟柱，素手玉房前。
  - 欲得周郎顾，时时误拂弦。
- - 床前明月光，疑是地上霜。
  - 举头望明月，低头思故乡。
- - 归山深浅去，须尽丘壑美。
  - 莫学武陵人，暂游桃源里。
- - 君自故乡来，应知故乡事。
  - 来日绮窗前，寒梅著花未？
- - 昨夜裙带解，今朝蟢子飞。
  - 铅华不可弃，莫是藁砧归。
- - 故国三千里，深宫二十年。
  - 一声何满子，双泪落君前。
- - 独坐幽篁里，弹琴复长啸。
  - 深林人不知，明月来相照。
- - 北斗七星高，哥舒夜带刀。
  - 至今窥牧马，不敢过临洮。
- - 白日依山尽，黄河入海流。
  - 欲穷千里目，更上一层楼。
- - 终南阴岭秀，积雪浮云端。
  - 林表明霁色，城中增暮寒。
- - 空山不见人，但闻人语响。
  - 返景入深林，复照青苔上。
- - 松下问童子，言师采药去。
  - 只在此山中，云深不知处。
- - 寥落古行宫，宫花寂寞红。
  - 白头宫女在，闲坐说玄宗。
- - 长空澹澹孤鸟没，万古销沉向此中。
  - 看取汉家何事业，五陵无树起秋风。
- - 美人卷珠帘，深坐颦蛾眉。
  - 但见泪痕湿，不知心恨谁。
- - 红豆生南国，春来发几枝。
  - 愿君多采撷，此物最相思。
- - 移舟泊烟渚，日暮客愁新。
  - 野旷天低树，江清月近人。
- - 岭外音书断，经冬复历春。
  - 近乡情更怯，不敢问来人。
- - 山中相送罢，日暮掩柴扉。
  - 春草明年绿，王孙归不归？
- - 苍苍竹林寺，杳杳钟声晚。
  - 荷笠带斜阳，青山独归远。
- - 功盖三分国，名成八阵图。
  - 江流石不转，遗恨失吞吴。
- - 月落乌啼霜满天，江枫渔火对愁眠。
  - 姑苏城外寒山寺，夜半钟声到客船。
- - 岁岁金河复玉关，朝朝马策与刀环。
  - 三春白雪归青冢，万里黄河绕黑山。
- - 嵩云秦树久离居，双鲤迢迢一纸书。
  - 休问梁园旧宾客，茂陵秋雨病相如。
- - 谁谓伤心画不成，画人心逐世人情。
  - 君看六幅南朝事，老木寒云满故城。
- - 云母屏风烛影深，长河渐落晓星沉。
  - 嫦娥应悔偷灵药，碧海青天夜夜心。
- - 繁华事散逐香尘，流水无情草自春。
  - 日暮东风怨啼鸟，落花犹似坠楼人。
- - 碧阑干外绣帘垂，猩血屏风画折枝。
  - 八尺龙须方锦褥，已凉天气未寒时。
- - 烟笼寒水月笼沙，夜泊秦淮近酒家。
  - 商女不知亡国恨，隔江犹唱《后庭花》。
- - 多情却似总无情，唯觉樽前笑不成。
  - 蜡烛有心还惜别，替人垂泪到天明。
- - 少小离家老大回，乡音无改鬓毛衰。
  - 儿童相见不相识，笑问客从何处来。
- - 葡萄美酒夜光杯，欲饮琵琶马上催。
  - 醉卧沙场君莫笑，古来征战几人回？
- - 冰簟银床梦不成，碧天如水夜云轻。
  - 雁声远过潇湘去，十二楼中月自明。
- - 长乐宫连上苑春，玉楼金殿艳歌新。
  - 君门一入无由出，唯有宫莺得见人。
- - 岐王宅里寻常见，崔九堂前几度闻。
  - 正是江南好风景，落花时节又逢君。
- - 新妆宜面下朱楼，深锁春光一院愁。
  - 行到中庭数花朵，蜻蜓飞上玉搔头。
- - 宣室求贤访逐臣，贾生才调更无伦。
  - 可怜夜半虚前席，不问苍生问鬼神。
- - 回乐峰前沙似雪，受降城外月如霜。
  - 不知何处吹芦管，一夜征人尽望乡。
- - 虢国夫人承主恩，平明骑马入宫门。
  - 却嫌脂粉污颜色，淡扫蛾眉朝至尊。
- - 瑶池阿母绮窗开，黄竹歌声动地哀。
  - 八骏日行三万里，穆王何事不重来。
- - 独怜幽草涧边生，上有黄鹂深树鸣。
  - 春潮带雨晚来急，野渡无人舟自横。
- - 近寒食雨草萋萋，著麦苗风柳映堤。
  - 等是有家归未得，杜鹃休向耳边啼。
- - 日光斜照集灵台，红树花迎晓露开。
  - 昨夜上皇新授箓，太真含笑入帘来。
- - 君问归期未有期，巴山夜雨涨秋池。
  - 何当共剪西窗烛，却话巴山夜雨时。
- - 禁门宫树月痕过，媚眼惟看宿鹭窠。
  - 斜拔玉钗灯影畔，剔开红焰救飞蛾。
- - 故园东望路漫漫，双袖龙钟泪不干。
  - 马上相逢无纸笔，凭君传语报平安。
- - 朱雀桥边野草花，乌衣巷口夕阳斜。
  - 旧时王谢堂前燕，飞入寻常百姓家。
- - 落魄江南载酒行，楚腰纤细掌中轻。
  - 十年一觉扬州梦，赢得青楼薄幸名。
- - 别梦依依到谢家，小廊回合曲阑斜。
  - 多情只有春庭月，犹为离人照落花。
- - 独在异乡为异客，每逢佳节倍思亲。
  - 遥知兄弟登高处，遍插茱萸少一人。
- - 纱窗日落渐黄昏，金屋无人见泪痕。
  - 寂寞空庭春欲晚，梨花满地不开门。
- - 金陵津渡小山楼，一宿行人自可愁。
  - 潮落夜江斜月里，两三星火是瓜州。
- - 洞房昨夜停红烛，待晓堂前拜舅姑。
  - 妆罢低声问夫婿，画眉深浅入时无。
- - 娉娉袅袅十三余，豆蔻梢头二月初。
  - 春风十里扬州路，卷上珠帘总不如。
  - 多情却似总无情，唯觉樽前笑不成。
  - 蜡烛有心还惜别，替人垂泪到天明。
- - 寒雨连江夜入吴，平明送客楚山孤。
  - 洛阳亲友如相问，一片冰心在玉壶。
- - 昨夜风开露井桃，未央前殿月轮高。
  - 平阳歌舞新承宠，帘外春寒赐锦袍。
- - 誓扫匈奴不顾身，五千貂锦丧胡尘。
  - 可怜无定河边骨，犹是春闺梦里人！
- - 闺中少妇不知愁，春日凝妆上翠楼。
  - 忽见陌头杨柳色，悔教夫婿觅封侯。
- - 朝辞白帝彩云间，千里江陵一日还。
  - 两岸猿声啼不住，轻舟已过万重山。
- - 青山隐隐水迢迢，秋尽江南草未凋。
  - 二十四桥明月夜，玉人何处教吹箫？
- - 玄宗回马杨妃死，云雨难忘日月新。
  - 终是圣明天子事，景阳宫井又何人。
- - 春城无处不飞花，寒食东风御柳斜。
  - 日暮汉宫传蜡烛，轻烟散入五侯家。
- - 隐隐飞桥隔野烟，石矶西畔问渔船。
  - 桃花尽日随流水，洞在清溪何处边。
- - 泪湿罗巾梦不成，夜深前殿按歌声。
  - 红颜未老恩先断，斜倚薰笼坐到明。
- - 银烛秋光冷画屏，轻罗小扇扑流萤。
  - 天阶夜色凉如水，卧看牵牛织女星。
- - 故人西辞黄鹤楼，烟花三月下扬州。
  - 孤帆远影碧空尽，唯见长江天际流。
- - 清时有味是无能，闲爱孤云静爱僧。
  - 欲把一麾江海去，乐游原上望昭陵。
- - 折戟沉沙铁未销，自将磨洗认前朝。
  - 东风不与周郎便，铜雀春深锁二乔。
- - 为有云屏无限娇，凤城寒尽怕春宵。
  - 无端嫁得金龟婿，辜负香衾事早朝。
- - 更深月色半人家，北斗阑干南斗斜。
  - 今夜偏知春气暖，虫声新透绿窗纱。
- - 寂寂花时闭院门，美人相并立琼轩。
  - 含情欲说宫中事，鹦鹉前头不敢言。
- - 乘兴南游不戒严，九重谁省谏书函。
  - 春风举国裁宫锦，半作障泥半作帆。
- - 早被婵娟误，欲妆临镜慵。
  - 承恩不在貌，教妾若为容。
  - 风暖鸟声碎，日高花影重。
  - 年年越溪女，相忆采芙蓉。
- - 联步趋丹陛，分曹限紫微。
  - 晓随天仗入，暮惹御香归。
  - 白发悲花落，青云羡鸟飞。
  - 圣朝无阙事，自觉谏书稀。
- - 故关衰草遍，离别自堪悲。
  - 路出寒云外，人归暮雪时。
  - 少孤为客早，多难识君迟。
  - 掩泪空相向，风尘何处期。
- - 不知香积寺，数里入云峰。
  - 古木无人径，深山何处钟。
  - 泉声咽危石，日色冷青松。
  - 薄暮空潭曲，安禅制毒龙。
- - 流落征南将，曾驱十万师。
  - 罢归无旧业，老去恋明时。
  - 独立三边静，轻生一剑知。
  - 茫茫江汉上，日暮欲何之。
- - 晚年唯好静，万事不关心。
  - 自顾无长策，空知返旧林。
  - 松风吹解带，山月照弹琴。
  - 君问穷通理，渔歌入浦深。
- - 今夜鄜州月，闺中只独看。
  - 遥怜小儿女，未解忆长安。
  - 香雾云鬟湿，清辉玉臂寒。
  - 何时倚虚幌，双照泪痕干。
- - 本以高难饱，徒劳恨费声。
  - 五更疏欲断，一树碧无情。
  - 薄宦梗犹泛，故园芜已平。
  - 烦君最相警，我亦举家清。
- - 西陆蝉声唱，南冠客思深。
  - 露重飞难进，风多响易沉。
  - 无人信高洁，谁为表予心？
- - 古台摇落后，秋日望乡心。
  - 野寺人来少，云峰水隔深。
  - 夕阳依旧垒，寒磬满空林。
  - 惆怅南朝事，长江独至今。
- - 渡远荆门外，来从楚国游。
  - 山随平野尽，江入大荒流。
  - 月下飞天镜，云生结海楼。
  - 仍怜故乡水，万里送行舟。
- - 客路青山外，行舟绿水前。
  - 潮平两岸阔，风正一帆悬。
  - 海日生残夜，江春入旧年。
  - 乡书何处达？归雁洛阳边。
- - 中岁颇好道，晚家南山陲。
  - 兴来每独往，胜事空自知。
  - 行到水穷处，坐看云起时。
  - 偶然值林叟，谈笑无还期。
- - 清瑟怨遥夜，绕弦风雨哀。
  - 孤灯闻楚角，残月下章台。
  - 芳草已云暮，故人殊未来。
  - 乡书不可寄，秋雁又南回。
- - 静夜四无邻，荒居旧业贫。
  - 雨中黄叶树，灯下白头人。
  - 以我独沉久，愧君相见频。
  - 平生自有分，况是蔡家亲。
- - 离离原上草，一岁一枯荣。
  - 野火烧不尽，春风吹又生。
  - 远芳侵古道，晴翠接荒城。
  - 又送王孙去，萋萋满别情。
- - 遥夜泛清瑟，西风生翠萝。
  - 残萤栖玉露，早雁拂金河。
  - 高树晓还密，远山晴更多。
  - 淮南一叶下，自觉洞庭波。
- - 几行归塞尽，念尔独何之。
  - 暮雨相呼失，寒塘欲下迟。
  - 渚云低暗度，关月冷相随。
  - 未必逢矰缴，孤飞自可疑。
- - 一路经行处，莓苔见履痕。
  - 白云依静渚，春草闭闲门。
  - 过雨看松色，随山到水源。
  - 溪花与禅意，相对亦忘言。
- - 十年离乱后，长大一相逢。
  - 问姓惊初见，称名忆旧容。
  - 别来沧海事，语罢暮天钟。
  - 明日巴陵道，秋山又几重。
- - 夫子何为者，栖栖一代中。
  - 地犹鄹氏邑，宅即鲁王宫。
  - 叹凤嗟身否，伤麟怨道穷。
  - 今看两楹奠，当与梦时同。
- - 戍鼓断人行，边秋一雁声。
  - 露从今夜白，月是故乡明。
  - 有弟皆分散，无家问死生。
  - 寄书长不达，况乃未休兵。
- - 故人江海别，几度隔山川。
  - 乍见翻疑梦，相悲各问年。
  - 孤灯寒照雨，深竹暗浮烟。
  - 更有明朝恨，离杯惜共传。
- - 楚塞三湘接，荆门九派通。
  - 江流天地外，山色有无中。
  - 郡邑浮前浦，波澜动远空。
  - 襄阳好风日，留醉与山翁。
- - 吾爱孟夫子，风流天下闻。
  - 红颜弃轩冕，白首卧松云。
  - 醉月频中圣，迷花不事君。
  - 高山安可仰，徒此揖清芬。
- - 远送从此别，青山空复情。
  - 几时杯重把，昨夜月同行。
  - 列郡讴歌惜，三朝出入荣。
  - 江村独归处，寂寞养残生。
- - 万壑树参天，千山响杜鹃。
  - 山中一夜雨，树杪百重泉。
  - 汉女输橦布，巴人讼芋田。
  - 文翁翻教授，不敢倚先贤。
- - 木落雁南度，北风江上寒。
  - 我家襄水曲，遥隔楚云端。
  - 乡泪客中尽，孤帆天际看。
  - 迷津欲有问，平海夕漫漫。
- - 灞原风雨定，晚见雁行频。
  - 落叶他乡树，寒灯独夜人。
  - 空园白露滴，孤壁野僧邻。
  - 寄卧郊扉久，何年致此身。
- - 世乱同南去，时清独北还。
  - 他乡生白发，旧国见青山。
  - 晓月过残垒，繁星宿故关。
  - 寒禽与衰草，处处伴愁颜。
- - 昔闻洞庭水，今上岳阳楼。
  - 吴楚东南坼，乾坤日夜浮。
  - 亲朋无一字，老病有孤舟。
  - 戎马关山北，凭轩涕泗流。
- - 海上生明月，天涯共此时。
  - 情人怨遥夜，竟夕起相思。
  - 灭烛怜光满，披衣觉露滋。
  - 不堪盈手赠，还寝梦佳期。
- - 迢递三巴路，羁危万里身。
  - 乱山残雪夜，孤烛异乡人。
  - 渐与骨肉远，转于僮仆亲。
  - 那堪正飘泊，明日岁华新。
- - 太乙近天都，连山接海隅。
  - 白云回望合，青霭入看无。
  - 分野中峰变，阴晴众壑殊。
  - 欲投人处宿，隔水问樵夫。
- - 凉风起天末，君子意如何。
  - 鸿雁几时到，江湖秋水多。
  - 文章憎命达，魑魅喜人过。
  - 应共冤魂语，投诗赠汨罗。
- - 寒山转苍翠，秋水日潺湲。
  - 倚杖柴门外，临风听暮蝉。
  - 渡头馀落日，墟里上孤烟。
  - 复值接舆醉，狂歌五柳前。
- - 空山新雨后，天气晚来秋。
  - 明月松间照，清泉石上流。
  - 竹喧归浣女，莲动下渔舟。
  - 随意春芳歇，王孙自可留。
- - 细草微风岸，危樯独夜舟。
  - 星垂平野阔，月涌大江流。
  - 名岂文章著，官应老病休。
  - 飘飘何所似，天地一沙鸥。
- - 青山横北郭，白水绕东城。
  - 此地一为别，孤蓬万里征。
  - 浮云游子意，落日故人情。
  - 挥手自兹去，萧萧班马鸣。
- - 寂寂竟何待，朝朝空自归。
  - 欲寻芳草去，惜与故人违。
  - 当路谁相假，知音世所稀。
  - 只应守寂寞，还掩故园扉。
- - 人事有代谢，往来成古今。
  - 江山留胜迹，我辈复登临。
  - 水落鱼梁浅，天寒梦泽深。
  - 羊公碑尚在，读罢泪沾襟。
- - 泉壑带茅茨，云霞生薜帷。
  - 竹怜新雨后，山爱夕阳时。
  - 闲鹭栖常早，秋花落更迟。
  - 家僮扫萝径，昨与故人期。
- - 乡心新岁切，天畔独潸然。
  - 老至居人下，春归在客先。
  - 岭猿同旦暮，江柳共风烟。
  - 已似长沙傅，从今又几年。
- - 露气寒光集，微阳下楚丘。
  - 猿啼洞庭树，人在木兰舟。
  - 广泽生明月，苍山夹乱流。
  - 云中君不见，竟夕自悲秋。
- - 清晨入古寺，初日照高林。
  - 竹径通幽处，禅房花木深。
  - 山光悦鸟性，潭影空人心。
  - 万籁此都寂，但余钟磬音。
- - 木落雁南度，北风江上寒。
  - 我家襄水曲，遥隔楚云端。
  - 乡泪客中尽，孤帆天际看。
  - 迷津欲有问，平海夕漫漫。
- - 上国随缘住，来途若梦行。
  - 浮天沧海远，去世法舟轻。
  - 水月通禅寂，鱼龙听梵声。
  - 惟怜一灯影，万里眼中明。
- - 望君烟水阔，挥手泪沾巾。
  - 飞鸟没何处，青山空向人。
  - 长江一帆远，落日五湖春。
  - 谁见汀洲上，相思愁白蘋。
- - 红叶晚萧萧，长亭酒一瓢。
  - 残云归太华，疏雨过中条。
  - 树色随山迥，河声入海遥。
  - 帝乡明日到，犹自梦渔樵。
- - 阳月南飞雁，传闻至此回。
  - 我行殊未已，何日复归来。
  - 江静潮初落，林昏瘴不开。
  - 明朝望乡处，应见陇头梅。
- - 牛渚西江夜，青天无片云。
  - 登舟望秋月，空忆谢将军。
  - 余亦能高咏，斯人不可闻。
  - 明朝挂帆席，枫叶落纷纷。
- - 荒戍落黄叶，浩然离故关。
  - 高风汉阳渡，初日郢门山。
  - 江上几人在，天涯孤棹还。
  - 何当重相见，樽酒慰离颜。
- - 闻道黄龙戍，频年不解兵。
  - 可怜闺里月，长在汉家营。
  - 少妇今春意，良人昨夜情。
  - 谁能将旗鼓，一为取龙城。
- - 国破山河在，城春草木深。
  - 感时花溅泪，恨别鸟惊心。
  - 烽火连三月，家书抵万金。
  - 白头搔更短，浑欲不胜簪。
- - 江汉曾为客，相逢每醉还。
  - 浮云一别后，流水十年间。
  - 欢笑情如旧，萧疏鬓已斑。
  - 何因不归去？淮上有秋山。
- - 楚江微雨里，建业暮钟时。
  - 漠漠帆来重，冥冥鸟去迟。
  - 海门深不见，浦树远含滋。
  - 相送情无限，沾襟比散丝。
- - 他乡复行役，驻马别孤坟。
  - 近泪无干土，低空有断云。
  - 对棋陪谢傅，把剑觅徐君。
  - 唯见林花落，莺啼送客闻。
- - 清川带长薄，车马去闲闲。
  - 流水如有意，暮禽相与还。
  - 荒城临古渡，落日满秋山。
  - 迢递嵩高下，归来且闭关。
- - 蜀僧抱绿绮，西下峨眉峰。
  - 为我一挥手，如听万壑松。
  - 客心洗流水，余响入霜钟。
  - 不觉碧山暮，秋云暗几重。
- - 客去波平槛，蝉休露满枝。
  - 永怀当此节，倚立自移时。
  - 北斗兼春远，南陵寓使迟。
  - 天涯占梦数，疑误有新知。
- - 旅馆无良伴，凝情自悄然。
  - 寒灯思旧事，断雁警愁眠。
  - 远梦归侵晓，家书到隔年。
  - 沧江好烟月，门系钓鱼船。
- - 八月湖水平，涵虚混太清。
  - 气蒸云梦泽，波撼岳阳城。
  - 欲济无舟楫，端居耻圣明。
  - 坐观垂钓者，徒有羡鱼情。
- - 山暝闻猿愁，沧江急夜流。
  - 风鸣两岸叶，月照一孤舟。
  - 建德非吾土，维扬忆旧游。
  - 还将两行泪，遥寄海西头。
- - 故人具鸡黍，邀我至田家。
  - 绿树村边合，青山郭外斜。
  - 开轩面场圃，把酒话桑麻。
  - 待到重阳日，还来就菊花。
- - 林卧愁春尽，搴帷览物华。
  - 忽逢青鸟使，邀入赤松家。
  - 丹灶初开火，仙桃正落花。
  - 童颜若可驻，何惜醉流霞。
- - 独有宦游人，偏惊物候新。
  - 云霞出海曙，梅柳渡江春。
  - 淑气催黄鸟，晴光转绿蘋。
  - 忽闻歌古调，归思欲沾巾。
- - 道由白云尽，春与青溪长。
  - 时有落花至，远随流水香。
  - 闲门向山路，深柳读书堂。
  - 幽映每白日，清辉照衣裳。
- - 天秋月又满，城阙夜千重。
  - 还作江南会，翻疑梦里逢。
  - 风枝惊暗鹊，露草覆寒蛩。
  - 羁旅长堪醉，相留畏晓钟。
- - 一丘常欲卧，三径苦无资。
  - 北土非吾愿，东林怀我师。
  - 黄金燃桂尽，壮志逐年衰。
  - 日夕凉风至，闻蝉但益悲。
- - 城阙辅三秦，风烟望五津。
  - 与君离别意，同是宦游人。
  - 海内存知己，天涯若比邻。
  - 无为在歧路，儿女共沾巾。
- - 残阳西入崦，茅屋访孤僧。
  - 落叶人何在，寒云路几层。
  - 独敲初夜磬，闲倚一枝藤。
  - 世界微尘里，吾宁爱与憎。
- - 高阁客竟去，小园花乱飞。
  - 参差连曲陌，迢递送斜晖。
  - 肠断未忍扫，眼穿仍欲归。
  - 芳心向春尽，所得是沾衣。
- - 长簟迎风早，空城澹月华。
  - 星河秋一雁，砧杵夜千家。
  - 节候看应晚，心期卧亦赊。
  - 向来吟秀句，不觉已鸣鸦。
- - 前年伐月支，城下没全师。
  - 蕃汉断消息，死生长别离。
  - 无人收废帐，归马识残旗。
  - 欲祭疑君在，天涯哭此时。
- - 移家虽带郭，野径入桑麻。
  - 近种篱边菊，秋来未著花。
  - 扣门无犬吠，欲去问西家。
  - 报道山中去，归时每日斜。
- - 花隐掖垣暮，啾啾栖鸟过。
  - 星临万户动，月傍九霄多。
  - 不寝听金钥，因风想玉珂。
  - 明朝有封事，数问夜如何。
- - 天地英雄气，千秋尚凛然。
  - 势分三足鼎，业复五铢钱。
  - 得相能开国，生儿不象贤。
  - 凄凉蜀故妓，来舞魏宫前。
- - 凄凉宝剑篇，羁泊欲穷年。
  - 黄叶仍风雨，青楼自管弦。
  - 新知遭薄俗，旧好隔良缘。
  - 心断新丰酒，销愁斗几千。
- - 调角断清秋，征人倚戍楼。
  - 春风对青冢，白日落梁州。
  - 大汉无兵阻，穷边有客游。
  - 蕃情似此水，长愿向南流。
- - 猿鸟犹疑畏简书，风云常为护储胥。
  - 徒令上将挥神笔，终见降王走传车。
  - 管乐有才原不忝，关张无命欲何如？
  - 他年锦里经祠庙，梁父吟成恨有余。
- - 洞门高阁霭馀辉，桃李阴阴柳絮飞。
  - 禁里疏钟官舍晚，省中啼鸟吏人稀。
  - 晨摇玉佩趋金殿，夕奉天书拜琐闱。
  - 强欲从君无那老，将因卧病解朝衣。
- - 紫泉宫殿锁烟霞，欲取芜城作帝家。
  - 玉玺不缘归日角，锦帆应是到天涯。
  - 于今腐草无萤火，终古垂杨有暮鸦。
  - 地下若逢陈后主，岂宜重问后庭花。
- - 怅卧新春白袷衣，白门寥落意多违。
  - 红楼隔雨相望冷，珠箔飘灯独自归。
  - 远路应悲春晼晚，残霄犹得梦依稀。
  - 玉珰缄札何由达，万里云罗一雁飞。
- - 花近高楼伤客心，万方多难此登临。
  - 锦江春色来天地，玉垒浮云变古今。
  - 北极朝廷终不改，西山寇盗莫相侵。
  - 可怜后主还祠庙，日暮聊为《梁甫吟》。
- - 蓬门未识绮罗香，拟托良媒益自伤。
  - 谁爱风流高格调，共怜时世俭梳妆。
  - 敢将十指夸针巧，不把双眉斗画长。
  - 苦恨年年压金线，为他人作嫁衣裳。
- - 王濬楼船下益州，金陵王气黯然收。
  - 千寻铁锁沉江底，一片降幡出石头。
  - 人世几回伤往事，山形依旧枕寒流。
  - 今逢四海为家日，故垒萧萧芦荻秋。
- - 去年花里逢君别，今日花开又一年。
  - 世事茫茫难自料，春愁黯黯独成眠。
  - 身多疾病思田里，邑有流亡愧俸钱。
  - 闻道欲来相问讯，西楼望月几回圆。
- - 丞相祠堂何处寻，锦官城外柏森森。
  - 映阶碧草自春色，隔叶黄鹂空好音。
  - 三顾频烦天下计，两朝开济老臣心。
  - 出师未捷身先死，长使英雄泪满襟。
- - 仙台初见五城楼，风物凄凄宿雨收。
  - 山色遥连秦树晚，砧声近报汉宫秋。
  - 疏松影落空坛静，细草香闲小洞幽。
  - 何用别寻方外去，人间亦自有丹丘。
- - 十二楼中尽晓妆，望仙楼上望君王。
  - 锁衔金兽连环冷，水滴铜龙昼漏长。
  - 云髻罢梳还对镜，罗衣欲换更添香。
  - 遥窥正殿帘开处，袍袴宫人扫御床。
- - 澹然空水对斜晖，曲岛苍茫接翠微。
  - 波上马嘶看棹去，柳边人歇待船归。
  - 数丛沙草群鸥散，万顷江田一鹭飞。
  - 谁解乘舟寻范蠡，五湖烟水独忘机。
- - 朝闻游子唱离歌，昨夜微霜初渡河。
  - 鸿雁不堪愁里听，云山况是客中过。
  - 关城树色催寒近，御苑砧声向晚多。
  - 莫见长安行乐处，空令岁月易蹉跎。
- - 西山白雪三城戍，南浦清江万里桥。
  - 海内风尘诸弟隔，天涯涕泪一身遥。
  - 惟将迟暮供多病，未有涓埃答圣朝。
  - 跨马出郊时极目，不堪人事日萧条。
- - 云开远见汉阳城，犹是孤帆一日程。
  - 估客昼眠知浪静，舟人夜语觉潮生。
  - 三湘愁鬓逢秋色，万里归心对月明。
  - 旧业已随征战尽，更堪江上鼓鼙声。
- - 风急天高猿啸哀，渚清沙白鸟飞回。
  - 无边落木萧萧下，不尽长江滚滚来。
  - 万里悲秋常作客，百年多病独登台。
  - 艰难苦恨繁霜鬓，潦倒新停浊酒杯。
- - 岧峣太华俯咸京，天外三峰削不成。
  - 武帝祠前云欲散，仙人掌上雨初晴。
  - 河山北枕秦关险，驿路西连汉畤平。
  - 借问路傍名利客，何如此处学长生。
- - 锦瑟无端五十弦，一弦一柱思华年。
  - 庄生晓梦迷蝴蝶，望帝春心托杜鹃。
  - 沧海月明珠有泪，蓝田日暖玉生烟。
  - 此情可待成追忆，只是当时已惘然。
- - 燕台一望客心惊，笳鼓喧喧汉将营。
  - 万里寒光生积雪，三边曙色动危旌。
  - 沙场烽火侵胡月，海畔云山拥蓟城。
  - 少小虽非投笔吏，论功还欲请长缨。
- - 凤凰台上凤凰游，凤去台空江自流。
  - 吴宫花草埋幽径，晋代衣冠成古丘。
  - 三山半落青天外，二水中分白鹭洲。
  - 总为浮云能蔽日，长安不见使人愁。
- - 苏武魂销汉使前，古祠高树两茫然。
  - 云边雁断胡天月，陇上羊归塞草烟。
  - 回日楼台非甲帐，去时冠剑是丁年。
  - 茂陵不见封侯印，空向秋波哭逝川。
- - 莺啼燕语报新年，马邑龙堆路几千。
  - 家住层城临汉苑，心随明月到胡天。
  - 机中锦字论长恨，楼上花枝笑独眠。
  - 为问元戎窦车骑，何时返旆勒燕然。
- - 清秋幕府井梧寒，独宿江城蜡炬残。
  - 永夜角声悲自语，中天月色好谁看。
  - 风尘荏苒音书绝，关塞萧条行路难。
  - 已忍伶俜十年事，强移栖息一枝安。
- - 丞相祠堂何处寻，锦官城外柏森森。
  - 映阶碧草自春色，隔叶黄鹂空好音。
  - 三顾频烦天下计，两朝开济老臣心。
  - 出师未捷身先死，长使英雄泪满襟。
- - 二月黄莺飞上林，春城紫禁晓阴阴。
  - 长乐钟声花外尽，龙池柳色雨中深。
  - 阳和不散穷途恨，霄汉长怀捧日心。
  - 献赋十年犹未遇，羞将白发对华簪。
- - 山中相送罢，日暮掩柴扉。
  - 春草明年绿，王孙归不归？
- - 今朝郡斋冷，忽念山中客。
  - 涧底束荆薪，归来煮白石。
  - 欲持一瓢酒，远慰风雨夕。
  - 落叶满空山，何处寻行迹。
- - 清溪深不测，隐处唯孤云。
  - 松际露微月，清光犹为君。
  - 茅亭宿花影，药院滋苔纹。
  - 余亦谢时去，西山鸾鹤群。
- - 兰叶春葳蕤，桂华秋皎洁。
  - 欣欣此生意，自尔为佳节。
  - 谁知林栖者，闻风坐相悦。
  - 草木有本心，何求美人折！
- - 斜阳照墟落，穷巷牛羊归。
  - 野老念牧童，倚杖候荆扉。
  - 雉雊麦苗秀，蚕眠桑叶稀。
  - 田夫荷锄至，相见语依依。
  - 即此羡闲逸，怅然吟式微。
- - 客从东方来，衣上灞陵雨。
  - 问客何为来，采山因买斧。
  - 冥冥花正开，飏飏燕新乳。
  - 昨别今已春，鬓丝生几缕。
- - 幽人归独卧，滞虑洗孤清。
  - 持此谢高鸟，因之传远情。
  - 日夕怀空意，人谁感至精？
  - 飞沈理自隔，何所慰吾诚?
- - 落帆逗淮镇，停舫临孤驿。
  - 浩浩风起波，冥冥日沉夕。
  - 人归山郭暗，雁下芦洲白。
  - 独夜忆秦关，听钟未眠客。
- - 燕草如碧丝，秦桑低绿枝。
  - 当君怀归日，是妾断肠时。
  - 春风不相识，何事入罗帏。
- - 凄凄去亲爱，泛泛入烟雾。
  - 归棹洛阳人，残钟广陵树。
  - 今朝此为别，何处还相遇。
  - 世事波上舟，沿洄安得住。
- - 孤鸿海上来，池潢不敢顾。
  - 侧见双翠鸟，巢在三珠树。
  - 矫矫珍木巅，得无金丸惧？
  - 美服患人指，高明逼神恶。
  - 今我游冥冥，弋者何所慕！
- - 岱宗夫如何？齐鲁青未了。
  - 造化钟神秀，阴阳割昏晓。
  - 荡胸生曾云，决眦入归鸟。
  - 会当凌绝顶，一览众山小。
- - 江南有丹橘，经冬犹绿林。
  - 岂伊地气暖？自有岁寒心。
  - 可以荐嘉客，奈何阻重深。
  - 运命惟所遇，循环不可寻。
  - 徒言树桃李，此木岂无阴？
- - 山光忽西落，池月渐东上。
  - 散发乘夕凉，开轩卧闲敞。
  - 荷风送香气，竹露滴清响。
  - 欲取鸣琴弹，恨无知音赏。
  - 感此怀故人，中宵劳梦想。
- - 久为簪组累，幸此南夷谪。
  - 闲依农圃邻，偶似山林客。
  - 晓耕翻露草，夜榜响溪石。
  - 来往不逢人，长歌楚天碧。
- - 落帆逗淮镇，停舫临孤驿。
  - 浩浩风起波，冥冥日沉夕。
  - 人归山郭暗，雁下芦洲白。
  - 独夜忆秦关，听钟未眠客。
- - 幽意无断绝，此去随所偶。
  - 晚风吹行舟，花路入溪口。
  - 际夜转西壑，隔山望南斗。
  - 潭烟飞溶溶，林月低向后。
  - 生事且弥漫，愿为持竿叟。
- - 风吹柳花满店香，吴姬压酒唤客尝。
  - 金陵子弟来相送，欲行不行各尽觞。
  - 请君试问东流水，别意与之谁短长。
- - 前不见古人，后不见来者。
  - 念天地之悠悠，独怆然而涕下。
- - 渔翁夜傍西岩宿，晓汲清湘燃楚竹。
  - 烟销日出不见人，欸乃一声山水绿。
  - 回看天际下中流，岩上无心云相逐。
- - 秦时明月汉时关，万里长征人未还。
  - 但使龙城飞将在，不教胡马度阴山。
- - 鹫翎金仆姑，燕尾绣蝥弧。
  - 独立扬新令，千营共一呼。
- - 秦地罗敷女，采桑绿水边。
  - 素手青条上，红妆白日鲜。
  - 蚕饥妾欲去，五马莫留连。
- - 云想衣裳花想容，春风拂槛露华浓。
  - 若非群玉山头见，会向瑶台月下逢。
- - 黄河远上白云间，一片孤城万仞山。
  - 羌笛何须怨杨柳，春风不度玉门关。
- - 镜湖三百里，菡萏发荷花。
  - 五月西施采，人看隘若耶。
  - 回舟不待月，归去越王家。
- - 蝉鸣空桑林，八月萧关道。
  - 出塞入塞寒，处处黄芦草。
  - 从来幽并客，皆共尘沙老。
  - 莫学游侠儿，矜夸紫骝好。
- - 金樽清酒斗十千，玉盘珍羞直万钱。
  - 行路难！行路难！多歧路，今安在？
  - 长风破浪会有时，直挂云帆济沧海。
- - 月黑雁飞高，单于夜遁逃。
  - 欲将轻骑逐，大雪满弓刀。
- - 梧桐相待老，鸳鸯会双死。
  - 贞女贵殉夫，舍生亦如此。
  - 波澜誓不起，妾心古井水。
- - 名花倾国两相欢，常得君王带笑看。
  - 解释春风无限恨，沉香亭北倚栏杆。
- - 桂魄初生秋露微，轻罗已薄未更衣。
  - 银筝夜久殷勤弄，心怯空房不忍归。
- - 日色欲尽花含烟，月明欲素愁不眠。
- - 嫁得瞿塘贾，朝朝误妾期。
  - 早知潮有信，嫁与弄潮儿。
- - 野幕敞琼筵，羌戎贺劳旋。
  - 醉和金甲舞，雷鼓动山川。
- - 君家何处住，妾住在横塘。
  - 停船暂借问，或恐是同乡。
- - 劝君莫惜金缕衣，劝君惜取少年时。
- - 慈母手中线，游子身上衣。
  - 临行密密缝，意恐迟迟归。
  - 谁言寸草心，报得三春晖。
- - 家临九江水，来去九江侧。
  - 同是长干人，生小不相识。
- - 长安一片月，万户捣衣声。
  - 秋风吹不尽，总是玉关情。
  - 何日平胡虏，良人罢远征。
- - 明朝驿使发，一夜絮征袍。
  - 素手抽针冷，那堪把剪刀。
  - 裁缝寄远道，几日到临洮。
- - 一枝红艳露凝香，云雨巫山枉断肠。
  - 借问汉宫谁得似，可怜飞燕倚新妆。
- - 饮马渡秋水，水寒风似刀。
  - 平沙日未没，黯黯见临洮。
  - 昔日长城战，咸言意气高。
  - 黄尘足今古，白骨乱蓬蒿。
- - 林暗草惊风，将军夜引弓。
  - 平明寻白羽，没在石棱中。
- - 玉阶生白露，夜久侵罗袜。
  - 却下水晶帘，玲珑望秋月。
- - 君家何处住，妾住在横塘。
  - 停船暂借问，或恐是同乡。
- - 渭城朝雨浥轻尘，客舍青青柳色新。
  - 劝君更尽一杯酒，西出阳关无故人。